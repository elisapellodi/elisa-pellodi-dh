<?xml version="1.0" encoding="utf-8"?>
<?xml-stylesheet href="../stylesheets/styletei.css" type="text/css"?>
<?oxygen RNGSchema="schemas/teilite.rng" type="xml"?>
<TEI xmlns="http://www.tei-c.org/ns/1.0" xml:id="rivani_l_antica_pieve_di_sala_bologese_e_il_suo_restauro">
	<teiHeader>
		<fileDesc>
			<titleStmt>
				<title>L'Antica Pieve di Sala Bolognese e il suo Restauro</title>
				<author>Rivani, Giuseppe</author>
				<respStmt>
					<resp>Header creation by</resp>
					<name>Elisa Pellodi</name>
				</respStmt>
				<respStmt>
					<resp>Encoded by</resp>
					<name>Elisa Pellodi</name>
				</respStmt>
			</titleStmt>
			<editionStmt>
				<p>Terza Edizione</p>
			</editionStmt>
			<publicationStmt>
				<publisher>Scuola grafica salesiana</publisher>
				<pubPlace>
					<address>
						<addrLine>Bologna</addrLine>
					</address>
				</pubPlace>
				<date>1977</date>
				<availability>
					<p>This text is freely available.</p>
				</availability>
			</publicationStmt>
			<sourceDesc>
				<bibl>L'Antica Pieve di Sala Bolognese e il suo Restauro. Rivani, Giuseppe. 1977</bibl>
			</sourceDesc>
		</fileDesc>
	</teiHeader>
	<text>
		<body>
			<div type="chapter" n="2">
				<head>II Vicende Storiche e Costruttive</head>
					<p>Nel 1503 la Pieve di Sala fu unita definitivamente e stabilmente a S. Salvatore e nel 1517, risollevatasi dalla decadenza, ebbe un restauro, documentato dalla già citata lapide che si conserva in chiesa. Quel lavoro evidentemente dovette consistere soprattutto nella sopraelevazione della navata maggiore, portata all'altezza della facciata; ciò che fa credere che la costruzione del 1096 fosse rimasta incompleta nei riguardi della nave mediana, non ancora sopraelevata su quelle laterali come la vediamo attualmente. [...] Non è precisato se allora sia stato trasformato il piccolo campaniletto originario a vela in un primo più grande campanile: successivamente rialzato in età barocca nel secolo XVIII. [...] La cripta, allora probabilmente da qualche tempo già interrata parzialmente e trasformata in ossario, venne evidentemente del tutto abbandonata e distrutta definitivamente, portando a un livello più basso il presbiterio, aperto interamente sulle navate. L'abbandono della cripta dovette avvenire anche perché troppo facilmente essa veniva invasa dalle acque, soprattutto in occasione delle frequenti inondazioni provocate dal fiume Reno e dal torrente Samoggia. Ma alla decadenza dell'antico e insigne edificio del 1096 concorse soprattutto il mal concepito spirito di rinnovamento dominante con l'estroso gusto dell'arte barocca, non sempre felice nelle sue produzioni provinciali. [...] La decadenza di S. Biagio di Sala ebbe il suo colpo di grazia con la soppressione napoleonica degli ordini religiosi alla fine dello stesso secolo XVIII. La parrocchia, avendo i suoi beni in comune con i Canonici Regolari di S. Salvatore, da ricca e fiorente quale era divenne poverissima e spogliata di ogni beneficio. [...] Intorno al 1882 l'arciprete don Buldrini, cui spettò il vanto di avere difesa l'indipendenza del Plebanato di Sala, fece compiere dei restauri che, purtroppo, anziché migliorare, aggravarono la situazione, anche se nella lapide che egli lasciò per loro ricordo ebbe a fare incidere che con essi la chiesa era stata restituita alla dignità della pristina arte.</p>
			</div>
			<div type="chapter" n="3">
				<head>III La Rinascita</head>
					<p>Resasi vacante la parrocchia di Sala, in considerazione di tanto disastrosa situazione nessun sacerdote dell'Archidiocesi di Bologna volle concorrervi, tanto più che a tanto squallore ed abbandono partecipava anche la casa canonica, indegna veramente di tal nome per essere stata dall'origine soltanto un misero alloggio per il sacerdote curatore d'anime e per essersi inoltre resa pressoché inabitabile col tetto rovinoso che più non difendeva dalle piogge. [...] Fu il Vicario generale mons. Emilio Menzani, divenuto poi in seguito vescovo di Piacenza, a suggerire il nome di don Gaetano Botti, che nel 1919 era ritornato cappellano a Monzuno, dopo tre anni di servizio militare nella grande guerra col grado di semplice soldato. [...] Quando don Gaetano Botti, ubbidendo al suo Arcivescovo, prese possesso di S. Biagio di Sala, la Cassa dell'Amministrazione parrocchiale contava soltanto quaranta centesimi ed egli non certamente provvisto di adeguati mezzi onde affrontare subito le urgenti spese occorrenti per rendere anzitutto abitabile la canonica, rimediando al più presto alla sua copertura perché il tetto rovinoso non bastava a difenderla dalle piogge. Sarebbe occorso la moltiplicazione miracolosa di quella prima misera somma, essendo la Parrocchia di Sala del tutto priva di beneficio giacché, come si è detto, era stata spogliata di tutti i suoi possedimenti, prima dalle leggi napoleoniche, poi dalle leggi di conferma dello Stato italiano. Ma il miracolo è avvenuto ugualmente. Egli iniziò il suo grande e provvidenziale lavoro di risanamento e di restauro. Un primo intervento si ebbe per il consolidamento del tetto della chiesa, che minacciava di rovinare. Per quel lavoro egli utilizzò parte di una somma inviatagli dalla Curia arcivescovile, valendosi del capomastro Giuseppe Toschi. [...] Resosi edotto intanto dell'importanza artistica che rivestiva la chiesa, la cui antica costruzione di stile romanico-lombardo si mostrava evidente sotto le ignobili e profanatrici sovrastrutture, il neo-arciprete fu preso da vivo entusiasmo e decise fermamente di impegnarsi nella restituzione dell'insigne monumento al pristino decoro dell'arte originaria, e quindi confermò ai suoi superiori ecclesiastici la sua accettazione di nomina per quella disgraziata sede parrocchiale. Un radicale pronto intervento si rendeva necessario nel modo più assoluto, rendendosi impossibile una decorosa officiatura della chiesa, che come si è detto, era anche divenuta asilo di tanti schifosi animali. Il primo attacco risanatore doveva compiersi particolarmente contro i nidi di biscie, quindi, operando di persona e col valido aiuto del giovane Carlo Barbieri di Monzuno e del vecchio padre, iniziò lo scavo per la rimessa in luce dell'antica cripta, liberandola dall'enorme quantità di materiale che l'interrava e trasportando le ossa umane, ivi da secoli raccolte, al Cimitero parrocchiale. Lo scavo della cripta, il proposito da lui manifestato di ripristinarla, l'intenzione, chiaramente espressa, di passare a vie di fatto contro tutte le sovrastrutture iniziando dalle cappelle laterali, e l'effettuato intervento di liberazione dell' abside dall'addossamento di porcili, pollai e di altre poco nobili costruzioni, col contemporaneo lavoro di sterramento esterno onde riportare il monumento alla sua originaria statura, misero in allarme il Soprintendente ai Monumenti dell'Emilia Arch. Luigi Corsini, il quale, dopo avere compiuto un sopraluogo, nel settembre del 1921 mi inviò subito a Sala per fare i rilievi di quella antica chiesa onde studiare anche il progetto di ricostruzione della cripta. [...] Ma don Botti, impaziente nel compiere la sua santa opera di risanamento e di ripristino, non attese né aiuti, né autorizzazioni dall'alto e procedette senza indugio nel lavoro di liberazione di tutto il fianco meridionale della chiesa, abbattendo le cappelle e i relativi vespasiani, insieme alla sagrestia e alle volte della navata, per procedere poi al ripristino della parte absidale, venuta in luce sotto il piano della sagrestia stessa. Ciò si rendeva necessario, sia per liberare la chiesa da altri nidi e rifugi di biscie e orecchioni, sia soprattutto per ricuperare prezioso materiale antico, costituito da mattoni manubriati e da embrici di ottimo laterizio rosso e giallo e da altri frammenti di capitelli e di ornamentazioni in pietra da taglio. [...] Venne liberata la facciata dalle cornici e dalle aggiunte barocche, ripristinando la porta sulle antiche tracce e la bifora, utilizzando la colonnina antica di cipollino col suo capitello. L'antica lapidetta, che documenta la riedificazione del 1096, venne poi murata nella nicchia, ove trovavasi in origine. Si completarono poi i lavori di sterro della cripta in tutta la sua estensione, mettendo in luce gli accessi e recuperando ancora materiale laterizio antico, fra il quale vi erano an che piccoli mattoni esagonali e a forma di losanga. L'abside maggiore, consolidata e restaurata eliminando i finestroni barocchi e riaprendo le antiche monofore, in una delle due piccole nicchie riaperte nella cripta, che originariamente servivano per la custodia delle Sacre Specie Eucaristiche, per gli Olii Santi e per le Reliquie della Croce e dei Santi, si mostrò conservata una antica ampollina di vetro soffiato leggerissimo e fragilissimo. Si restaurarono internamente i muri perimetrici, i pilastri polistili già deturpati nelle loro cortine dell'arciprete Buldrini: si completarono tutte le coperture e capriate, riutilizzando in parte le antiche travi di rovere, che si erano conservate, e mettendo in opera nuove travi di ottimo abete, provenienti dalla Jugoslavia. innestando le catene entro le originarie cavità dei muri, come si era già fatto nel 1922 per la navatella meridionale, e riportando inoltre agli originali livelli i piani della chiesa e della cripta, mettendo così anche in luce i grandi parallelepipedi di selenite a base dei pilastri polistili. La soppressione delle cappelle laterali coi loro altari portò intanto al ricupero delle antiche mense degli altari della cripta, rinvenuti questi anche nei loro muri di base nelle due absidiole. Nell'inverno del 1923-24 fu riedificata la cripta, con la scala. l'ambone e il pontile del presbiterio, ricomponendo l'altare maggiore con l'antica mensa recante la scultura romana, che si era conservata nell'altare barocco. Venne anche esteso interamente lo sterro del sagrato, riportando il terreno intorno alla chiesa all'antico livello e inalveando le acque che durante i periodi di piogge invadevano la cripta verso il più vicino fossato della Bonifica. Il 13 marzo 1924 il Cardinale Arcivescovo Giovanni Battista Nasalli-Rocca e il Vescovo ausiliare mons. Giovanni Pranzini consacrarono la chiesa restaurata con i suoi tre ripristinati altari. Il 16 successivo lo stesso Eminentissimo Cardinale con Ministro Guardasigilli Aldo Oviglio, presenziò poi alla solenne festosa inaugurazione dei lavori. Ma l'opera non era ancora del tutto completata, l'arciprete doveva ricostruire l'absidiola settentrionale con i suoi resti incapsulati nella base del campanile che le fu sovrapposto, perciò lo volle togliere di mezzo e sostituirlo con un nuovo campanile, intonato allo stile della chiesa, affiancandolo alla facciata.</p>
			</div>
		</body>
	</text>
</TEI>
